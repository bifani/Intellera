# MdS - Modello Predittivo

Il Modello Predittivo, sviluppato nell'ambito del PON Governance e Capacità Istituzionale 2014-2020, rappresenta un primo modello nazionale di classificazione delle patologie croniche e di stratificazione degli assistiti.

Il modello di classificazione si implementa attraverso algoritmi di tracciamento nel sistema dei flussi nazionali (NSIS), in grado di intercettare e qualificare la condizione cronica dell’assistito nelle molteplici interazioni che lo stesso ha con il Sistema Sanitario Nazionale (SSN).

Il modello di stratificazione assegna ad ogni assistito una sola classe di patologia prevalente o profilo patologico prevalente, e si fonda su un ordinamento delle patologie sulla base del costo economico (spesa sanitaria media per assistito mono-patologico).
